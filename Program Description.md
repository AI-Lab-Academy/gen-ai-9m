# ზოგადი: 

კურსის ძირითადი ნაწილი ონლაინ ფორმატში ჩატარდება. მასალა თავმოყრილი იქნება კურსის ვებ-გვერდზე, ონლაინ ჩართულობა კი უზრუნველყოფილი იქნება Discord-ის სერვერის მეშვეობით \- ფორუმის, ტექსტური და ხმოვანი არხების გამოყენებით.   
ფიზიკური სემინარები ყოველკვირეულად ჩატარდება GAU-ს შენობაში. სემინარებს გაუძღვებიან AI Lab-ის ინჟინრები.  
ყოველთვიურად გაიმართება ჰაკათონები, სპონსორებთან თანამშრომლობით.

## ეტაპი 1: თეორია/საწყისი ეტაპი (4 თვე)

### 1-ლი კვირა: შესავალი მანქანურ სწავლებაში

ლექცია (1-1.5 სთ): მონაცემების ციკლის მიმოხილვა AI-ში; მანქანური სწავლების (Machine Learning), ღრმა სწავლების (Deep Learning) და განმტკიცებითი სწავლების (Reinforcement Learning) მიმოხილვა; მანქანური სწავლების პარადიგმები: Supervised vs. Unsupervised Learning.

რესურსები:  
[MIT Introduction Notes](https://openlearninglibrary.mit.edu/assets/courseware/v1/2481f8f2964716032b134db99e369b81/asset-v1:MITx+6.036+1T2019+type@asset+block/notes_chapter_Introduction.pdf)

#### სემინარი (2 სთ)

---

### 2-3 კვირები: წრფივი რეგრესია & გრადიენტული დაშვება & უკუგაწარმოება (Linear Regression & Gradient Descent & Backpropagation)

ლექცია (1-1.5 სთ): წრფივი რეგრესია \- წრფივი რეგრესიის თეორიული კონცეფცია და მისი გამოყენება მონაცემებზე.  
რესურსები:  
[Linear Regression Resouსrce](https://github.com/akvin18/AI-Course/blob/main/lec19_Linear%20Regression.ipynb)

#### სემინარი (2 სთ)

ლექცია 2 (1-1.5 სთ): გრადიენტული დაშვება & უკუგაწარმოება \- შესავალი ოპტიმიზაციის ალგორითმებში, გრადიენტული დაშვება და უკუგაწარმოება ნეირონულ ქსელებში.  
რესურსები:  
[Gradient Descent and Backpropagation Resource](https://github.com/akvin18/AI-Course/blob/main/lec20_Backprop_Gradient_Descent.ipynb)

#### სემინარი (2 სთ)

---

### **კვირა 4: შესავალი ნეირონულ ქსელებსა და ღრმა დასწავლაში**

ლექცია (1-1.5 სთ): ნეირონული ქსელების შესავალი: პერცეპტრონები, გააქტიურების ფუნქციები, მრავალშრიანი პერცეპტრონები; ღრმა დასწავლის შესავალი  
რესურსები:  
[Neural Networks Introduction Resource](https://github.com/akvin18/AI-Course/blob/main/lec21_Neural%20Networks%20Intro.ipynb)

#### სემინარი (2 სთ)

---

კვირა 5: კონვოლუციური ნეირონული ქსელები (CNNs) & განმეორებადი ნეირონული ქსელები (RNNs)  
ლექცია (1-1.5 სთ): კონვოლუციური ნეირონული ქსელების (CNNs) შესავალი; CNN არქიტექტურები  
რესურსები:  
[Convolutional Neural Networks Resource](https://github.com/akvin18/AI-Course/blob/main/lec23_CNN.ipynb)  
განმეორებადი ნეირონული ქსელები (RNNs): არქიტექტურა, თანმიმდევრობის მოდელირება, გრადიენტის “გაქრობის” პრობლემა  
რესურსები:  
[Recurrent Neural Networks Resource](https://github.com/akvin18/AI-Course/blob/main/lec22_RNN.ipynb)

#### სემინარი (2 სთ)

---

### კვირა 6-7: ბუნებრივი ენის დამუშავება (NLP) & ტრანსფორმერები

ლექცია (1-1.5 სთ):   
NLP-ის საფუძვლები: ბუნებრივი ენის დამუშავების ძირითადი კონცეფციები და მისი გამოყენებები.  
რესურსები:  
[NLP Fundamentals Resource](https://github.com/akvin18/AI-Course/blob/main/lec_%3F%20Embeddings.ipynb)

#### სემინარი (2 სთ)

ლექცია (1-1.5 სთ):  
ტრანსფორმერების შესავალი: “self-attention” მექანიზმები და მათი როლი NLP-ში.  
რესურსები:  
[Transformers Resource](https://github.com/akvin18/AI-Course/blob/main/lec24_transformers.ipynb)

#### სემინარი (2 სთ)

---

### კვირა 8-10: მონაცემთა შეგროვება, გასუფთავება & დამუშავება; მონაცემების აუგმენტაცია

ლექცია (1-1.5 სთ): მონაცემთა მეცნიერების სამუშაო პროცესი და მონაცემთა შეგროვების მეთოდები: AI-ში მონაცემების ციკლის მიმოხილვა, ფოკუსირება მონაცემთა შეგროვების, მომზადების და ხარისხის მნიშვნელობაზე AI მოდელებისთვის. მონაცემთა შეგროვების მეთოდები, მათ შორის web-scraping, API-ები, მონაცემთა ბაზები; საჯაროდ ხელმისაწვდომი მონაცემების გამოყენება.  
რესურსები:  
[Numpy & Pandas Resource](https://github.com/akvin18/AI-Course/blob/main/lec14_Numpy%20%26%20Pandas.ipynb)  
[Data Gathering Techniques Resource](https://github.com/akvin18/AI-Course/blob/main/lec15_Data%20Gatheaing.ipynb)

#### სემინარი (2 სთ)

ლექცია (1-1.5 სთ):   
მონაცემთა წინასწარი დამუშავება; მონაცემთა გასუფთავება: ნაკლული მონაცემებთან გამკლავების ტექნიკები, ექსტრემალური მნიშვნელობების ამოღების და მონაცემთა ნორმალიზაციისთვის მოდელის “წარმადობის” გასაუმჯობესებლად.  
რესურსები:  
[Data Cleaning Resource](https://github.com/akvin18/AI-Course/blob/main/lec16_Data%20Cleaning.ipynb)

#### სემინარი (2 სთ)

ლექცია (1-1.5 სთ): მონაცემთა აუგმენტაცია: ტექნიკები მონაცემების აუგმენტაციისთვის (გამრავლებისთვის).  
რესურსები:  
[Data Augmentation Resource](https://github.com/akvin18/AI-Course/blob/main/lec17_Data%20Augmentation.ipynb)

#### სემინარი (2 სთ)

---

### კვირა 11-14: დიდი ენის მოდელები (LLMs) და გენერაციული AI

#### ლექცია (1-1.5 სთ): 

დიდი ენის მოდელების (LLMs) არქიტექტურა, pre-training-ის, fine-tuning-ის მეთოდები.  
რესურსები:   
[Pre-training Methods Resource](https://github.com/akvin18/AI-Course/blob/main/lec25_Pretraining.ipynb)

ჰიპერპარამეტრები ოპტიმალური შედეგისთვის \- ჰიპერპარამეტრების დაკორექტირებით მოდელის გაუმჯობესების ტექნიკები  
რესურსები:   
[Fine Tuning Hyperparameters Resource](https://github.com/akvin18/AI-Course/blob/main/lec26_Fine_Tuning_Hyperparameters_for_Optimal_Performance.ipynb)

#### სემინარი (2 სთ)

ლექცია (1-1.5 სთ): ოპტიმიზაცია \- AI მოდელების ოპტიმიზაციის მეთოდები და ტექნიკები წარმადობისა და სიზუსტის გაუმჯობესებისთვის.  
რესურსები:  
[Optimization Resource](https://github.com/akvin18/AI-Course/blob/main/lec27_Optimziation.ipynb)

#### სემინარი (2 სთ)

ლექცია (1-1.5 სთ): LLMs-ის Fine-Tuning \-  ტექნიკები, რომლებიც ემსახურება LLM-ის წარმადობის გაუმჯობესებას კონკრეტული დომენის ჭრილში (domain).  
რესურსები:  
[Techniques for Fine-Tuning LLMS Resource](https://github.com/akvin18/AI-Course/blob/main/lec28_Techniques%20of%20Fine-Tuning%20LLMS.ipynb)

#### სემინარი (2 სთ)

ლექცია (1-1.5 სთ): გენერაციული AI-ის კონცეფციები და ეთიკური ასპექტები.  
რესურსები:  
[Generative AI Concepts and Ethical Considerations Resource](https://github.com/akvin18/AI-Course/blob/main/lec29_Generative_AI_Concepts_and_Ethical_Considerations.ipynb)

#### სემინარი (2 სთ)

---

### კვირა 15-16: Agentic Workflows (LLM აგენტები)

2x სემინარი (2 სთ) \- LLM აგენტების შესავალი: როგორ მუშაობენ დიდი ენის მოდელები აგენტებად AI სისტემებში \- როგორ აგენერირებენ GPT-4 ის მსგავსი LLM-ები “ადამიანურ” (human-like) ტექსტურ პასუხებს, ასრულებენ ჩვენს დავალებებს და გვეხმარებიან გადაწყვეტილებების მიღებაში; Retrieval-Augmented Generation (RAG) ტექნიკა, რომელიც აუმჯობესებს LLM-ების მუშაობას გარე ცოდნის წყაროების ინტეგრაციით, რაც უზრუნველყოფს უფრო ზუსტ და კონტექსტზე მორგებულ პასუხებს. სესია მოიცავს მოდელების არქიტექტურას, შესაძლებლობებსა და შეზღუდვებს, პრაქტიკულ გამოყენებებს და ეთიკურ საკითხებს, რომლებიც დაკავშირებულია მათ რეალურ აპლიკაციებში დანერგვასთან.

რესურსები:  
[AI Agents Resource](https://learn.deeplearning.ai/courses/ai-agents-in-langgraph/lesson/1/introduction?fbclid=IwY2xjawFxu9RleHRuA2FlbQIxMAABHW8zkZMeJMddJftiUnECeWQUBYLTOHAImsfuOq4dT6eTw4tmNDOK4FuzOw_aem_9WTYalIjHCvr9AdE6nZRSw)

---

კვირა 17: შეჯამება  
მთავარი კონცეფციებისა და AI-ის განვითარებადი ტენდენციების მიმოხილვა  
ღია კითხვები და პასუხები

#### სემინარი (2 სთ)

---

## დამატებითი ლიტერატურა:

* Sebastian Reschka \_ Vahid Mirjalili \- Python Machine Learning 3rd Edition   
* 2-Aurélien-Géron-Hands-On-Machine-Learning-with-Scikit-Learn-Keras-and-Tensorflow\_-Concepts-Tools-and-Techniques-to-Build-Intelligent-Systems-O’Reilly-Media-2019  
* Bishop \- Pattern Recognition And Machine Learning \- Springer  2006  
* Chip Huyen \- Designing Machine Learning Systems\_ An Iterative Process for Production-Ready Applications-O'Reilly Media (2022)  
* eBook-How-to-Build-a-Career-in-AI \- Andrew NG  
* ML Machine Learning-A Probabilistic Perspective \- Kevin P. Murphy  
* SEBASTIAN LIU YUXI (HAYDEN) MIRJALILI VAHID RASCHKA \- MACHINE LEARNING WITH PYTORCH AND SCIKIT-LEARN \_ develop machine learning and deep learning... models with scikit-learn and pytorch.-PACKT PUBLISH  
* Understanding Machine Learning \- From Theory to Algorithms \- 2014 by Shai Shalev-Shwartz and Shai Ben-David  
* Yuxi (Hayden) Liu \- Python Machine Learning by Example-Packt Publishing (2017)

---

## ეტაპი 2: პრაქტიკული პროექტები (3 თვე)

მიმოხილვა: სამი თვის განმავლობაში სტუდენტები ფოკუსირებული იქნებიან პრაქტიკულ პროექტებზე. თითოეული პროექტი შეირჩევა სტუდენტის ინტერესების და კარიერული მიზნების შესაბამისად. სტუდენტები იმუშავებენ გამოცდილი მენტორებისა და კონსულტანტების ხელმძღვანელობით:

* სტუდენტებს მიეცემათ საშუალება, აირჩიონ პროექტები, რომლებიც დაკავშირებულია მათ სასურველ სამუშაო სფეროსთან.  
* მენტორები დაეხმარებიან პროექტების იდეების დახვეწასა და რეალურ აპლიკაციებთან შესაბამისობაში მოყვანაში.  
* სტუდენტები განივითარებენ კრიტიკულ უნარებს პროექტების დაგეგმვაში, მონაცემთა შეგროვებაში, მოდელების წვრთნაში და შეფასებაში.

### პროექტების მაგალითები:

* (Custom Benchmark Datasets) საკონტროლო მონაცემების შექმნა – მონაცემთა ნაკრებების შექმნა, რომლებიც სპეციალურად შეესაბამება დიდი ენის მოდელების (LLMs) წარმადობის შეფასებას \- ისეთ კომპონენტებს, როგორიცაა აზროვნების უნარი, კითხვებზე პასუხი; ტექსტის შეჯამება.  
* მონაცემების შექმნა ფუნქციური გამოყენებისთვის – მონაცემთა ნაკრებების შექმნა, რომლებიც ოპტიმიზირებულია კონკრეტული LLM ფუნქციებისთვის, როგორიცაა, მაგალითად, მანქანური თარგმნა; მეტყველების (speech) აგენტები; სპეციფიკური აზროვნების უნარები.  
* Agentic Workflow-ზე დაფუძნებული აპლიკაციების შექმნა –  აპლიკაციები LLM-ების გამოყენებით, რომლებიც აავტომატიზირებენ კონკრეტულ დავალებებს (ტასკებს) , ზრდიან სამუშაოს ეფექტურობას და პროდუქტიულობას.   
* მონაცემთა pipeline-ს დეველოპმენტი/ოპტიმიზაცია – ჩართვა მონაცემთა pipeline-ის აწყობასა და ოპტიმიზაციაში \- კონკრეტული მოდულის ფოკუსირება/არსებული ინფრასტრუქტურის გაუმჯობესება.

### მოდულები:

1. პროექტის იდეა და დაგეგმვა  
   სტუდენტები მენტორების დახმარებით განიხილავენ და დახვეწენ თავიანთი პროექტის იდეებს.  
   ისინი ისწავლიან მკაფიო მიზნების/პროექტის სწორი მასშტაბის განსაზღვრას და მისი კარიერულ მიზნებთან შესაბამისობაში მოყვანას.  
2. მონაცემთა შეგროვება და მომზადება  
   ამ მოდულში სტუდენტები ფოკუსირებულები იქნებიან თავიანთი პროექტებისთვის საჭირო მონაცემთა შეგროვებაზე/გამრავლებაზე.  
   შეისწავლიან მონაცემების გასუფთავების, სტრუქტურირების და გამრავლების სტრატეგიებს, რათა მათი მონაცემები შესაბამისი იყოს პროექტის მიზნებისთვის.  
3. მოდელის შერჩევა და წვრთნა  
   მას შემდეგ, რაც მონაცემები მომზადდება, სტუდენტები შეარჩევენ შესაბამის მოდელებს თავიანთი პროექტებისთვის და გაწვრთნიან მათ \- ისინი ისწავლიან მოდელის არქიტექტურის შერჩევას, წვრთნის სტრატეგიების განხორციელებას და ჰიპერპარამეტრების დაკორექტირებას.  
4. მოდელის შეფასება და დანერგვა  
   სტუდენტები შეისწავლიან მოდელის ეფექტურობის შეფასების ტექნიკებს, საჭიროების შემთხვევაში, გამოიყენებენ მორგებულ საკონტროლო მონაცემებს (Custom Benchmark Datasets); ასევე, ფოკუსირებულები იქნებიან მოდელების რეალურ აპლიკაციებში დანერგვის/სისტემებში ინტეგრაციის სტრატეგიებზე.

#### კვირის განრიგი:

ყოველ კვირას სტუდენტები დაესწრებიან 2-საათიან სემინარს, სადაც წარმოადგენენ პროგრესს, მიიღებენ უკუკავშირს თანატოლებისა და მენტორებისგან და ჩაერთვებიან კოლაბორაციულ პრობლემების გადაჭრის სესიებში. აქცენტი ეტაპობრივად გადავა იდეებიდან შესრულებაზე, ხოლო საბოლოო კვირებში ძირითადად ყურადღება დაეთმობა მოდელების წვრთნასა და იმპლემენტაციას.

#### შედეგი:

ეტაპის დასასრულს, სტუტენდებს ექნებათ დასრულებული რეალური პროექტი, რომელიც მათ მოამზადებს შემდგომი კვლევებისთვის/დასაქმებისთვის მათთვის საინტერესო AI სფეროში.

---

## ეტაპი 3: პარტნიორ ორგანიზაციებთან მუშაობა/თანამშრომლობა (2 თვე)

### მიმოხილვა:

ამ ეტაპზე სტუდენტები ჩაერთვებიან პარტნიორი ორგანიზაციების სამუშაოში, რათა გამოიკვლიონ AI-ისა და დიდი ენის მოდელების (LLMs) რეალურ სამყაროში გამოყენების შესაძლებლობები. ინტერვიუების და თანამშრომლობის მეშვეობით, სტუდენტები აღმოაჩენენ პროექტების შესაძლებლობებს, რომლებიც შეესაბამება როგორც ორგანიზაციის საჭიროებებს, ასევე მათ კარიერულ მიზნებს. სტუდენტები განაწილდებიან პარტნიორ ორგანიზაციებში, სადაც იმუშავებენ პრაქტიკულ პროექტებზე, AI Lab Academy-ს და პარტნიორი ორგანიზაციის მენტორების ერთობლივი ხელმძღვანელობით.

### მიზნები:

* ხელი შეუწყოს სტუდენტებს ინდუსტრიის პარტნიორებთან თანამშრომლობაში.  
* განუვითაროს სტუდენტებს პროფესიული უნარები, როგორიცაა პროექტების მართვა, თანამშრომლობა და კომუნიკაცია.  
* დაეხმაროს სტუდენტებს ისეთი პროექტების მიგნებასა და განხორციელებაში, რომლებიც ხელს უწყობს პარტნიორი ორგანიზაციების მიზნებს.

### მოდულები:

1. ინტერვიუსთვის მომზადება და საჭირო უნარების  
   ეს მოდული ფოკუსირდება იმ უნარების განვითარებაზე, რომლებიც სტუდენტებს დაეხმარება პარტნიორ ორგანიზაციებთან ეფექტური ინტერვიუს პროცესში და პროექტების პრეზენტირებაში \- ინტერვიუს ტექნიკები, ორგანიზაციული საჭიროებების გაგება და პროექტის მიზნების რეალურ აპლიკაციებთან შესაბამისობაში მოყვანა.  
2. პროექტის მართვა და თანამშრომლობა  
   სტუდენტები ისწავლიან პროექტების ეფექტურად მართვას, თანამშრომლობას ინდუსტრიის პროფესიონალებთან \- სამუშაოს ორგანიზების მეთოდები, პროექტის ეტაპების განსაზღვრა და გუნდური მუშაობა, რაც უზრუნველყოფს პროექტის წარმატებულ შესრულებას.  
3. პროფესიული კომუნიკაცია და პრეზენტაცია  
   ეს მოდული დაეხმარება სტუდენტებს პროფესიულ გარემოში თავიანთი იდეების ნათლად და პროფესიულად გადმოცემაში.  
   სტუდენტები ფოკუსირებულები იქნებიან თავიანთი პროექტის პროგრესის და შედეგების წარდგენაზე როგორც ტექნიკური, ასევე არატექნიკური stakeholder-ებისთვის, რაც გააუმჯობესებს მათ პრეზენტაციის უნარებს მომავალი პროფესიული გარემოსთვის.

### **კვირის განრიგი**: 

სტუდენტები ყოველ კვირას დაესწრებიან 2-საათიან სემინარს, სადაც, მენტორების დახმარებით, განიხილავენ თავიანთ საქმიანობას/თანამშრომლობას პარტნიორ ორგანიზაციებთან და დახვეწენ პროფესიულ უნარებს. სემინარები მოიცავს მენტორების/თანატოლების უკუკავშირს, გამოწვევების განხილვას და პრობლემების კოლაბორაციულ გადაჭრას.

### **შედეგი**:

ამ ეტაპის დასრულების შემდეგ, სტუდენტებს დაგროვებული ექნებათ რეალურ AI პროექტებზე მუშაობის გამოცდილება, განვითარებული ექნებათ კრიტიკული კომუნიკაციის და პროექტების მართვის უნარები; დაამყარებენ პროფესიულ ურთიერთობას პარტნიორ ორგანიზაციებთან. სტუდენტებს ჩამოუყალიბდებათ პრაქტიკული ხედვები და კარიერული მზაობა შემდგომი ნაბიჯებისთვის AI ინდუსტრიაში.